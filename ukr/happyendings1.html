<nav style="padding: 0.5rem; background-color: #f8e4e4; border-bottom: 1px solid #a33;">
  <a href="index.html" target="_parent">Main</a> &raquo;
  <a href="#" onclick="loadPage('projects.html')">Projects</a> &raquo;
  <a href="#" onclick="loadPage('ukr/happyendings.html')">Happy Endings</a> &raquo;
  <span>Chapter 1</span>
</nav>

<p>Мій день проходив майже приємно. Мені ніхто не заважав, і я щойно взяв справді гарну книгу про різні способи, якими люди ганьбилися, викликаючи демонів. Завжди приємно посміятися з невдач інших.</p>
<p>Принаймні все йшло гладко, доки я не відчув, що до мого магазину прямує хтось, кого я ніколи раніше не бачив. Моє передчуття підказує, що мені й не треба з ними зустрічатися.</p>
<p>Пальцем я малюю знак Ілюзії на лівій руці, а потім на правій, і подумки накидаю на себе ілюзію. Вона дозволяє мені замаскувати справжні риси обличчя та змусити бачити не мене, а когось іншого. Тож я вже не схожий на чоловіка двадцяти шести років з темно-каштановим волоссям і темно-блакитними очима, натомість тепер я маю вигляд людини з багатим досвідом за плечима.</p>
<p>О, так! Жінка вісімдесяти чотирьох років.</p>
<p>Люди автоматично реагують на літню жінку інакше, ніж на молодого хлопця, тому це здається мені дуже доречною ілюзією.</p>
<p>Двері дзенькають, коли їх відчиняють, і двоє чоловіків заходять, швидко оглядаючи приміщення. Одному із них років тридцять, на вигляд він латиноамериканець із коротко стриженим темним волоссям. Його темно-карі очі знаходять мене, поки я спостерігаю за ним. Чоловік поруч із ним, ймовірно, старший, зі світло-русявим волоссям і блакитними очима, здається набагато більш упевненим, коли підходить до мене. Від них тхне поліцією ще до того, як вони витягують свої значки.</p>
<p>&ndash; Доброго ранку, пані, &ndash; вітається старший чоловік. Бачите? Миттєва повага. &ndash; Мене звати детектив Ієн Сміт.</p>
<p>&ndash; Детектив Сем Діас, &ndash; додає молодший, і обоє показують мені свої значки. &ndash; Ми шукаємо чоловіка на ім&rsquo;я&hellip; Яке там ім&rsquo;я?</p>
<p>Ієн дістає папірець.</p>
<p>&ndash; Міліант Ш&hellip; Ша&hellip; Шив&hellip; Волдешве? &ndash; питає він, повністю перекручуючи ім&rsquo;я.</p>
<p>&ndash; Міліант Шаволдешве? &ndash; перепитую я, вимовляючи ім&rsquo;я правильно.</p>
<p>&ndash; Так, &ndash; каже він. &ndash; Ми можемо поговорити з ним?</p>
<p>Я хитаю головою й розумію, що ще краща ідея бути напівглухою літньою пані:</p>
<p>&ndash; Хто? Міллі треба що&hellip;? &ndash; бубоню я, удаючи, що це не я щойно вимовив ім&rsquo;я правильно.</p>
<p>&ndash; Ви щойно сказали його ім&rsquo;я, &ndash; зауважує Сем.</p>
<p>&ndash; Хто?&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>
<p>&ndash; Міліант. Ми тут, щоб передати йому сповіщення.</p>
<p>&nbsp;</p>
<p>&ndash; Очищення? О! Так! &ndash; кажу я й розумію, що мені надто нудно, щоб не повеселитися з цими хлопцями. &ndash; То ви тут на спа процедури?</p>
<p>&ndash; Ні, нам потрібно поговорити з Міліантом Шаволдешве, &ndash; суворо каже Сем.</p>
<p>Я хитаю головою:</p>
<p>&ndash; Хм... ні, ні. Ми пропонуємо масаж. Ми не робимо міліантів. Тільки масаж.</p>
<p>&ndash; Нам сказали знайти його тут. Чи не могли б ви сказати нам, хто він? &ndash; запитує Ієн.</p>
<p>&ndash; Про що казати? Про масаж? Звичайний масаж&hellip; О! &ndash; широко розкриваю очі. &ndash; Я знаю, чого ви, молоді, хочете. Щасливого кінця! &ndash; охоче заявляю я.</p>
<p>&ndash; Тут проституція? &ndash; запитує Сем, стривожено дивлячись на мене.</p>
<p>&ndash; Ні! Ні! Ніякої контрацепції! Тільки масаж! Масаж і щасливі кінці, &ndash; кажу я.</p>
<p>&ndash; Так, &laquo;щасливий кінець&raquo; це проституція, &ndash; каже Сем. &ndash; І це карається законом. Якщо ви не хочете, щоб ми повідомили про вас, скажіть, де чоловік, якого ми шукаємо.</p>
<p>&ndash; Чим карається? А, сіліконом! Та який сілікон! &ndash; я хвацько трусу грудьми, і вони б&rsquo;ють мене по низу живота. &ndash; Тут усе своє, натуральне! &ndash; кажу я. &ndash; Хочете перевірити?</p>
<p>&ndash; Це точно проституція. А щасливий кінець, це&hellip; &ndash; починає Сем.</p>
<p>Ієн починає імітувати, як хтось дрочить, і мені доводиться робити все можливе, щоб не зареготати вголос.</p>
<p>Я затуляю рот руками:</p>
<p>&ndash; Що ви робите, хлопці? Просто тут! Потерпіть трохи, я домовлюся. Двадцять доларів. Щасливий кінець &ndash; сорок.</p>
<p>&ndash; Вона стверджує, що це не проституція, але намагається продати це нам! &ndash; каже Ієн до Сема.</p>
<p>Вони обоє роздратовано спостерігають за мною, а я обожнюю кожну мить. Мені нечасто доводиться знущатися з подібних людей.</p>
<p>&ndash; Хм&hellip; потерпіть, будь ласка! &ndash; наставляю на них вказівний палець, аби підкреслити, що вони мають трохи почекати, потім відчиняю двері за собою і гукаю: &ndash; Йоко-чан! Йоко-чан!</p>
<p>Йоко підходить, дивиться на мене, потім на двох чоловіків і запитально піднімає брову. Вона явно заплуталася, але достатньо розумна, щоб упізнати мене під ілюзією.</p>
<p>&ndash; Офіцери поліції. Щасливий кінець, &ndash; кажу я.</p>
<p>&ndash; Я? &ndash; запитує вона, показуючи на себе.</p>
<p>Йоко &ndash; розкішна японка років двадцяти п&rsquo;яти. Щоб оплатити навчання на відьму, вона вже два роки працює у мене. Її довге чорне волосся спадає на обличчя, бліда шкіра підкреслює яскраві карі очі. На ній темно-сині вузькі джинси та велика футболка з гурту, концерт якого вона відвідувала тиждень тому. Взагалі-то, вона повинна бути в уніформі під час роботи з клієнтами, але, здається, вважає, що будь-який одяг з її гардероба підійде як уніформа.</p>
<p>&ndash; Так, &ndash; кажу я.</p>
<p>&ndash; Ні! &ndash; стривожено каже офіцер.</p>
<p>&ndash; Він хотеть ти, &ndash; кривляється Йоко з жахливим акцентом, хоча народилася й виросла саме тут.</p>
<p>&ndash; Ні. Дурна маленька дівчинко. Роздягайся, це робота, &ndash; наказую я дуже суворим тоном. Скручую журнал у трубку та тицяю в неї, щоб підкреслити свої наміри.</p>
<p>&ndash; Для моєї родини! &ndash; театрально вигукує вона, розтягуючи свою й без того розтягнуту футболку.</p>
<p>&ndash; Ні! Зупиніться! Будь ласка. Ми просто шукаємо людину на ім&rsquo;я Міліант Шаволдешве, &ndash; каже Сем, уже зовсім роздратовано.</p>
<p>&ndash; Роздягайся, повіє, роздягайся! &ndash; кажу я й починаю бити її журналом. &ndash; Їй це подобається! Запевняю!</p>
<p>&ndash; Будь ласка, ні! &ndash; каже Сем, стривожено дивлячись на Ієна.</p>
<p>&ndash; Дуже молода, &ndash; кажу я детективам, які вже майже божеволіють. &ndash; Але якщо хочете когось більш досвідченого&hellip; &ndash; я нахиляюся ближче. &ndash; У мене великий досвід.</p>
<p>Сем намагається заспокоїти Йоко, а Ієн вмовляє її одягнутися, поки та голосно ридає.</p>
<p>Я дістаю телефон і фотографую Сема з руками на футболці Йоко, яка вже стоїть у самісінькому бюстгальтері.</p>
<p>&ndash; Сувенір!</p>
<p>&ndash; О Боже, ні. Видаліть це, &ndash; каже Сем, тепер геть збентежений.</p>
<p>Я ховаю телефон, перш ніж він устигне його схопити.</p>
<p>&ndash; Видаліть цю фотографію, &ndash; каже він.</p>
<p>&ndash; Ні. Якщо підете фото видалю. Якщо повернетесь, фото зруйнує ваші життя, &ndash; погрожую я.</p>
<p>&ndash; Ми йдемо, &ndash; каже Ієн і поспіхом відступає до дверей, прослизаючи крізь них. Сем швидко йде слідом, бурмочучи щось про те, що я божевільний.</p>
<p>&ndash; Ура! Щасливий кінець! &ndash; кажу я.</p>
<p>Йоко вибухає сміхом, поправляючи футболку.</p>
<p>&ndash; Що це, до біса, було?</p>
<p>&ndash; Це, люба моя, урок про те, як змусити людей піти, &ndash; кажу я, знімаю ілюзію та знову беру книжку.</p>
<p>Вона ще дужче сміється й хитає головою:</p>
<p>&ndash; А що буде, якщо вони повернуться з ордером на арешт?</p>
<p>&ndash; І що? Вони зайдуть, побачать кафе й переконаються, що того, кого шукають, тут немає.</p>
<p>&ndash; Це правда, &ndash; погоджується вона. &ndash; Сподіваюся тільки, що за це мені заплатять понаднормово.</p>
<p>&ndash; Добре, просто відніму відповідну суму з твого боргу за все &laquo;позичене&raquo;, що ти так і не повернула.</p>
<p>&ndash; Чому в тебе така добра пам&rsquo;ять?</p>
<p>&ndash; Це талант, моя люба, &ndash; кажу я, беру книжку й продовжую читати.</p>
<p>***</p>
<p>Та ви знущаєтеся! Вони повертаються? Може, вони мазохісти. Це єдина причина, чи не так?</p>
<p>Я накидаю ілюзію суперпишної блондинки, яка виглядає ледь повнолітньою. Двері дзенькають знову &ndash; заходять двоє чоловіків і Равера, наша конкурентка в чарівному бізнесі.</p>
<p>Ця сука мене здала. Мав здогадатися, що це вона.</p>
<p>&ndash; Щасливого, щасливого кінця! &ndash; кричу я, коли вони заходять.</p>
<p>Звичайно, вона сказала їм. Вона б і власних дітей продала, аби притягнути закон на свій бік, щоб їй сходили з рук усі її гидкі справи. Не дивно, що вони тут нишпорять. Мав здогадатися, що це її рук справа.</p>
<p>&ndash; Масаж? &ndash; питаю я. &ndash; Нова спеціальна пропозиція! Щасливий, щасливий кінець!</p>
<p>&ndash; Ви впевнені, що це те місце? &ndash; розпачливо питає Сем.</p>
<p>&ndash; Так. Ми можемо поговорити з Мілліантом? &ndash; питає вона.</p>
<p>&ndash; Ага! Так, так! Хвилинку, будь ласка! &ndash; кажу я.</p>
<p>Я проходжу через двері до кав&rsquo;ярні, де люди спокійно насолоджуються напоями. Це маленьке кафе, заховане від очей, саме так, як мені подобається. Але й тут завжди вистачає клієнтів &ndash; лише завдяки сарафанному радіо.</p>
<p>Одразу за дверима сидить жінка, яка вже роками пише роман. Лише б не змусила мене його читати, як минулого разу &ndash; тоді довелося чарувати очі, щоб не заснути. Але мене цікавить не вона, а кіт, згорнутий клубком на столі.</p>
<p>&ndash; Привіт, це Майлз. Можна позичити твого фаміліара? &ndash; питаю я, усе ще під ілюзією.</p>
<p>Відьма здивовано підводить очі:</p>
<p>&ndash; Привіт, Майлз&hellip; гм&hellip; а навіщо?</p>
<p>Кіт розплющує очі, зацікавлено дивлячись на мене, поки я намагаюся пояснити ситуацію:</p>
<p>&ndash; Хочу налякати щура.</p>
<p>Вона виглядає розгубленою, але знає, що я не заподію істоті шкоди, тож повільно киває. Мабуть, вагається через те, що я маг і міг би спалити щура одним поглядом.</p>
<p>Я беру кота на руки, несу до зали й саджаю його на прилавок:</p>
<p>&ndash; Міліант!</p>
<p>Усі дивляться на кота, намагаючись збагнути, чи це той самий &laquo;Міліант&raquo;, якого вони шукають. Кіт підводиться, потягується й голосно нявчить. Я певен, що це скарга на зіпсований сон.</p>
<p>Задні двері відчиняються, і з кафе виходить кремезний чолов&rsquo;яга. Побачивши нагоду втекти, кіт зіскакує з прилавка й прослизає крізь двері.</p>
<p>&ndash; Агов&hellip; &ndash; чоловік переводить погляд з мене на інших і знову на кота, що зникає в кафе. &ndash; Е-е&hellip;</p>
<p>Барон має майже два метри зросту й статуру з суцільних м&rsquo;язів, без жодної грама жиру. Має вигляд ніби може переламати людину навпіл, але насправді він наймиліший хлопець, якого я знаю. Досі не розумію, як він став альфою сусідньої зграї перевертнів. Навряд чи він боровся за цю посаду &ndash; мабуть, переміг силою доброти.</p>
<p>&ndash; Ці люди хочуть, щоб ти зробив їм щасливий кінець, &ndash; кажу я.</p>
<p>&ndash; Оцей&hellip; &ndash; він показує на свій пах. &ndash; Щасливий кінець?</p>
<p>&ndash; Так. Щасливий кінець.</p>
<p>&ndash; Ні, ми не за тим. Ми шукаємо чоловіка на ім&rsquo;я Мілліант, &ndash; каже Ієн.</p>
<p>&ndash; Хто такий Мілліант? &ndash; питає він, розгублено дивлячись на мене. Бідний, простий Барон. &ndash; Це взагалі ім&rsquo;я? Хто б так назвав свою дитину?</p>
<p>Моя мама.</p>
<p>&ndash; Мілліанте, це не смішно. Ми знаємо, що ти тут. Це ти? &ndash; запитує Равера, скептично дивлячись на Барона.</p>
<p>&ndash; Ви не знаєте, який він на вигляд? &ndash; Сем звертається до Равери.</p>
<p>&ndash; Він маг. Може створювати ілюзії. Я впевнена, що він відчув нас здалеку й сховався за ілюзією. Але є надійний спосіб це перевірити, &ndash; каже Равера.</p>
<p>Вона підходить до Барона, дивиться йому в очі, а тоді наближається до мене. Я не зовсім розумію, що вона задумала &ndash; ніхто не побачить крізь мою ілюзію. Та вона підходить зовсім близько, уважно дивиться й різко б&rsquo;є мене коліном проміж ногами. Я відскакую й інстинктивно хапаюся руками за пах.</p>
<p>&ndash; Це він. Жодна жінка так швидко не кинеться захищати свою кіску, &ndash; каже вона.</p>
<p>Я сміюся:</p>
<p>&ndash; Раверо, Раверо, чому?</p>
<p>&ndash; Бо вони пообіцяли заплющити очі на мій маленький&hellip; проєкт, якщо я здам тебе, &ndash; каже вона.</p>
<p>&ndash; Авжеж, &ndash; кажу я.</p>
<p>&ndash; Зніми цю ілюзію. Я не люблю бути другою за красою в кімнаті, &ndash; каже вона.</p>
<p>&ndash; Навіть якщо зніму, першою ти не станеш, &ndash; жартую я. &ndash; Ми всі бачимо що перемога належить Барону.</p>
<p>&ndash; Га? &ndash; озивається Барон, дивлячись на мене.</p>
<p>Я ігнорую його й повертаюся до Равери:</p>
<p>&ndash; То чого ви тут так домагалися?</p>
<p>&ndash; Зачекай&hellip; учора ти була старою жінкою? &ndash; питає Ієн.</p>
<p>&ndash; Так, &ndash; кажу я, змінюючи ілюзію на ту бабусю.</p>
<p>&ndash; Чому ж ти не хотів нам допомогти? &ndash; питає Сем.</p>
<p>&ndash; Якщо чесно, я не хочу мати нічого спільного ні з ким із вас, &ndash; зізнаюся я, скидаючи всі ілюзії.</p>
<p>Вони дивляться на мене ще більш здивовано, ніж раніше.</p>
<p>&ndash; Що? &ndash; питаю я.</p>
<p>&ndash; Ти набагато молодший, ніж я очікував. Зважаючи на престиж твого імені, я думав, що ти старший, &ndash; каже Сем.</p>
<p>&ndash; Не дайте йому себе обдурити. Він старший, ніж здається, &ndash; каже Равера.</p>
<p>&ndash; Е-е&hellip; шефе, я маю клієнта, який попросив трохи Віл Грінс у свій чай, &ndash; каже Барон, вчасно згадуючи, що він має бути на кухні.</p>
<p>&ndash; Хто це? &ndash; я запитую.</p>
<p>&ndash; Терранс.</p>
<p>&ndash; Е&hellip; так, чайна ложка, не більше, &ndash; кажу я.</p>
<p>&ndash; Дякую, &ndash; каже він, проходячи крізь двері.</p>
<p>&ndash; Ну, що трапилося? &ndash; питаю я, будучи вже в курсі, що з тим же успіхом я можу розслабитися і дати їм те, що вони хочуть, аби тільки вони забралися звідси.</p>
<p>&ndash; Нам потрібно прочитати документ, і Равера вважає, що тільки ти можеш його прочитати, &ndash; каже Сем і підносить до мене якусь річ. Це старий, пожовклий лист, написаний чужою мовою. Я обережно приймаю його, і мені цікаво, чи не розсиплеться він на попіл, якщо я рухатиму його занадто швидко.</p>
<p>Я переглядаю папір, а всі дивляться на мене.</p>
<p>&ndash; О&hellip; о мій боже&hellip; &ndash; мої очі продовжують гуляти документом. &ndash; О... Е! Ні! НІ!</p>
<p>&ndash; Що там написано? &ndash; нетерпляче питає Ієн. Усі нахиляються до мене, і навіть Равера з очікуванням дивиться на документ.</p>
<p>Я відповідаю Ієну питанням:</p>
<p>&ndash; Ви впевнені, що готові до цього? Я маю на увазі&hellip; це може все змінити.</p>
<p>&ndash; Будь ласка, просто скажіть нам, що там написано, &ndash; просить Сем.</p>
<p>&ndash; Я не знаю, я не можу це прочитати, &ndash; визнаю я.</p>
<p>&ndash; Що? Ти маєш на увазі, що ми пройшли через усе це, а ти навіть не можеш це прочитати? &ndash; роздратовано запитує Сем.</p>
<p>&ndash; Достеменно так, &ndash; відповідаю я, передаючи йому папір.</p>
<p>&ndash; Я впевнена, що у нього є спосіб це розшифрувати, &ndash; вперто каже Равера.</p>
<p>Я дивлюся на неї з очікуванням:</p>
<p>&ndash; Чому? Такі речі іноді краще залишити в спокої. То чому я маю про це хвилюватися? Мені потрібна причина.</p>
<p>Детективи якусь мить обдумують мою умову і дивляться один на одного.</p>
<p>&ndash; У вас немає причин не сказати йому, &ndash; каже Равера. &ndash; Ви можете йому довіряти.</p>
<p>&ndash; Чоловік на ім'я Езер Вест був убитий два дні тому, і ця записка була залишена на ньому. Ключ до розкриття його вбивства може бути у цьому документі.</p>
<p>&ndash; Езер Вест був убитий дев&rsquo;ять днів тому, &ndash; кажу я, уважно спостерігаючи за ними. Це може бути глибшим, ніж я думав або хотів би мати з цим справу.</p>
<p>&ndash; Про що ви? Його тіло знайшли два дні тому, і в його звіті про розтин зазначено, що він помер того дня, &ndash; каже Сем. &ndash; А звідки ви знаєте про його смерть? Нічого не оприлюднено.</p>
<p>Я знизую плечима. Ясно, що він не розуміє мого положення в цьому місті:</p>
<p>&ndash; Я знаю все, що відбувається в цьому місті. Фаміліар сказав мені, що Езер Вест був убитий дев'ять днів тому. Схоже, тіло померло лише два дні тому, щоб приховати сліди вбивці. Насправді просте заклинання, щоб зберегти тіло від тління.</p>
<p>&ndash; І ви нікому не сказали?</p>
<p>Я продовжую вправи з плечима. &ndash; Навіщо привертати до себе підозру? Він уже був мертвий. Я не впевнений, чи ви помітили, але мені подобається залишатися поза увагою.</p>
<p>&ndash; Це було не перше вбивство. Одночасно було п'ятнадцять смертей у різних районах.</p>
<p>Це не те, що я очікував почути. Можливо, мені варто трохи розібратися з цим. &ndash; Інтригуюче. Ви зацікавили мене. У вас є список померлих?</p>
<p>&ndash; Так, &ndash; каже Сем, витягує список і показує його мені у власних руках.</p>
<p>&ndash; Це абсолютно конфіденційно, &ndash; повідомляє Ієн, перш ніж Сем віддає мені документ.</p>
<p>&ndash; Зрозумів. &ndash; Я кладу документ на стіл і перечитую список померлих. Я впізнаю всі імена, але не дуже добре їх знаю. &ndash; Це досить цікаво.</p>
<p>&ndash; Знаєте когось із них? &ndash; запитує Сем.</p>
<p>&ndash; Я знаю їх усіх, хоча й не дуже добре, &ndash; кажу я. &ndash; Мимохідь або за ім'ям.</p>
<p>&ndash; Чи можеш згадати щось, що їх пов&rsquo;язує? Або подумати, чому вони стали мішенню?</p>
<p>&ndash; Давайте розберемося, що говорить цей лист. Звідки він надійшов? Ви сказали, що знайшли його на тілі Езера Веста, але де саме?</p>
<p>&ndash; Він був складений у його кишені.</p>
<p>&ndash; Цікаво, &ndash; кажу я. &ndash; Добре, ходімо.</p>
<p>Я відчиняю двері й заходжу в кафе, яким керую. Здебільшого цей заклад відкритий для людей зі здібностями або напівлюдей. Є й деякі звичайні люди, які з&rsquo;являються тут, але вони повинні бути добрими з усіма, тому що тут ніхто не приховує, хто вони є. Уздовж стін стоять полиці з книгами, чарами та зіллям, які я також продаю. Деякі з них зробив я, деякі зробила Йоко. Двоє детективів з цікавістю озираються, і Равера негайно намагається торкнутися медальйона, який стоїть на полиці.</p>
<p>&ndash; Равера, &ndash; попереджаю я. &ndash; Руки до себе.</p>
<p>&ndash; Просто дивлюсь, &ndash; каже вона, але відомо, що Равера просто бере те, що хоче.</p>
<p>&ndash; Мій. &ndash; Я вириваю медальйона з її пальців.</p>
<p>Равера &ndash; відьма, і це означає, що вона вміє робити прості заклинання, але головним чином вона зосереджена на зіллях. Я &ndash; маг, і це означає, що я можу легко працювати з магією, ілюзіями, заклинаннями, елементами та демонами, але я маю прихильність до вогню. Це основний вид магії, до якого я можу підключитися і з легкістю використовувати його. Мені не потрібно малювати для нього символ заклинання, а лише промовити його ім&rsquo;я, щоб керувати ним.</p>
<p>Ми заходимо в сусідню кімнату, і я вмикаю світло. Кімната майже порожня з чорними стінами та сірою підлогою й стелею. Тут немає вікон і лише одні двері, щоб менше відволікатися. Я закриваю й замикаю двері, від чого детективи неспокійно перезираються.</p>
<p>&ndash; Ти когось викликаєш? &ndash; запитує Равера, раптом усвідомлюючи, для чого служить ця кімната.</p>
<p>Я киваю і проходжу далі кімнатою. &ndash; Так.</p>
<p>&ndash; Ти дозволяєш нам дивитися? &ndash; питає вона в захваті.</p>
<p>&ndash; Так. Будь ласка, станьте спиною до стіни й мовчіть. Не розмовляйте з демоном, якщо я не дозволю, і не заважайте мені.</p>
<p>У кутку кімнати я беру миску, повну порошку, і шматок крейди для дитячого малювання, який купив у доларовому магазині. Яскраво-рожевою крейдою у формі зірки малюю ідеальне коло на підлозі, а потім створюю символ царства демонів посередині. Я беру ніж, що лежав поруч із мискою, і притискаю його до долоні, розрізаючи шкіру рівно настільки, щоб пішла кров. Я опускаю руку, і кілька крапель крові капають на підлогу. Потім опускаюся на коліна, бо шкіра моїх рук має контактувати з колом виклику. Натискаю руками на коло й відчуваю, як магія вирує у мені.</p>
<p>&ndash; Хавок, я звертаюся до тебе, &ndash; кажу, пропускаючи всю ту балаканину, яку довелося вивчити, коли я вперше навчався викликати демонів.</p>
<p>Тиша.</p>
<p>&ndash; Чорт забирай, Хавок, я знаю, що ти там! &ndash; лаюся я, бо знаю, що він пручається лише щоб уникнути мене. Демони відомі як непоступливі істоти. А ті, з ким я маю справу, здаються особливо впертими.</p>
<p>Відчуваю, як магія кипить під моєю долонею, і коло світиться білим. Проте Хавок наполегливо бореться з моїм викликом, а це означає, що все йде не так, як планувалося.</p>
<p>&ndash; Хавок! &ndash; напираю я. &ndash; Ти ледачий сучий сину! Йди сюди!</p>
<p>Земля починає тремтіти, і підлога руйнується, коли з глибини землі простягається рука. Рука чіпляється за край підлоги й тягнеться вгору, і я розумію, що все йде дуже погано. Хавок зазвичай не влаштовує такої драми, коли його викликають.</p>
<p>&ndash; Чорти б тебе подрали, &ndash; кажу я. &ndash; Хавок, я змушу тебе прибирати тут і навіть мити мої туалети!</p>
<p>Замість Хавока з-під землі виривається мінотавр, а потім підлога знов стає нормальною. Мінотавр повільно підіймається наді мною й дивиться зі щирою посмішкою на своєму бичачому обличчі. Його шерсть біла, а чорний колір підкреслює вуха й очі. Роги здіймаються з обох боків черепа, одне вухо порване і смикається у мій бік. Густе біле волосся спускається до грудей, де його схожість із биком закінчується і починається людська плоть і гола шкіра.</p>
<p>&ndash; Привіт, крихітко, &ndash; каже мінотавр, і я зітхаю.</p>
<p>&ndash; Привіт, Ія. Де Хавок?</p>
<p>Він надуває груди. &ndash; Він послав мене замість себе.</p>
<p>&ndash; Я бачу. А чим він зайнятий таким важливим?</p>
<p>&ndash; Читає книгу.</p>
<p>Я залишаюся на колінах, що є не найкращою позою для зустрічі з повністю оголеним демоном. Він не має проблем із тим, що всі бачать його геніталії, і, повірте, я теж їх добре бачу.</p>
<p>&ndash; Розумію. А ти сказав йому, що він мудак?</p>
<p>&ndash; Ні, він сказав, що я побачуся з тобою, тому я з радістю прийшов, &ndash; каже він усміхаючись. &ndash; Я сказав йому, що піду з радістю тільки заради тебе.</p>
<p>&ndash; Слава мені. Повертайся.</p>
<p>&ndash; Відмовляюся, &ndash; каже він, підморгуючи мені.</p>
<p>Мати справу з Ією ніколи не буває легко. Я бурчу: &ndash; Ти осел. Ія, йди мирно, бо я змушу тебе повернутися.</p>
<p>&ndash; Можливо, якщо ти спершу мене чимось потішиш. Повір мені, я зроблю це вартим твого часу, &ndash; натякає він, граючи бровами, що змушує мене здригнутися. Але Ію цим не збентежити.</p>
<p>&ndash; Ні.</p>
<p>Він схиляє голову.</p>
<p>&ndash; Ти знаєш, що хочеш шматочок Ії.</p>
<p>Я дивлюся на нього роздратовано.</p>
<p>&ndash; Ія, я змушую тебе повернутися, &ndash; і він падає на коліна.</p>
<p>&ndash; Почекай! Будь ласка! Я просто хочу ввійти в тебе! Я буду з тобою ніжним! &ndash; земля розкривається, і він хапається кігтями за коло, що тягне його назад і відсилає геть.</p>
<p>&ndash; Ну... це було весело. Тепер доведеться промивати очі хлоркою, &ndash; кажу я.</p>
<p>&ndash; Як можна керувати таким могутнім демоном? &ndash; питає Равера.</p>
<p>&ndash; Вочевидь не легко, бо він мудак, &ndash; кажу я.</p>
<p>&ndash; Ія Мінотавр&hellip; він демон дуже високого рівня, &ndash; каже вона, явно вражена.</p>
<p>Я піднімаю брову.</p>
<p>&ndash; Ні, я не про Ію.</p>
<p>&ndash; Демон, якого ти намагаєшся викликати, є вищим за цього? &ndash; питає вона з широко розплющеними очима.</p>
<p>Вона явно не розуміє, на що я здатен. Я підходжу до кута, де лежить одна річ, що змусить Хавока слухатися. Підіймаю її і кидаю на коло виклику.</p>
<p>&ndash; Шоколадний батончик? &ndash; підозріло питає Сем.</p>
<p>&ndash; Так, шоколадний батончик. Мудак хоче батончик, &ndash; кажу я. &ndash; Хавок, неси свою дупу сюди.</p>
<p>&nbsp;</p>
