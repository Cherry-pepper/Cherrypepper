<p align="left">Книга пекельного менеджменту</p>
<p align="left">Пролог</p>
<p align="left">Старі люди кажуть, ніби час від часу у світі з&rsquo;являється чарівна Книга. Може, нічого й не буде, якщо її прочитати. А може статися таке, що завадить і вдень їсти, і вночі спати. А найгірше &ndash; зустріти чорта, який вимагатиме Книгу собі.</p>
<p align="left">&nbsp;</p>
<p align="left">Цього разу Книга з&rsquo;явилася десь на тьмяній поверхні кам&rsquo;яного столу у сутінках багряного закату &ndash; і розгорнулася сама собою. Її сторінки були списані довгими рядами букв і цифр:</p>
<p align="left">&nbsp;</p>
<p align="left">&laquo;Спалено Джордано Бруно. Вакансія закрита.&nbsp;</p>
<p align="left">Померла Єлизавета І. Договір щодо її наступника не зареєстровано.&nbsp;</p>
<p align="left">Тендер на душу султана Ахмеда І відкрито.&nbsp;</p>
<p align="left">Народилися Людовик XIII, Анна Австрійська, Джуліо Мазаріні &ndash; стежте за оновленнями.&nbsp;</p>
<p align="left">Втрачено душі полеглих козаків у битві за Трансильванію. Винуватців покарано&raquo;</p>
<p align="left">&nbsp;</p>
<p align="left">Останній абзац пророкував:</p>
<p align="left">&nbsp;</p>
<p align="left">&laquo;Якщо останнього Гетьмана не буде зміщено, Січ зникне.</p>
<p align="left">І це спричинить безліч нових воєн, і загинуть сотні тисяч людей.</p>
<p align="left">Позиція Гетьмана, який посів місце Самійла Кішки, покладена на чашу терезів &ndash; та наразі непохитна. Але є в його оточенні отаман, який здатен змінити справи на краще. Якщо цей отаман виступить проти Гетьмана і закличе козаків до повстання &ndash; Гетьмана буде зміщено.&raquo;</p>
<p align="left">&nbsp;</p>
<p align="left">*</p>
<p align="left">&nbsp;</p>
<p align="left">Глава 1.</p>
<p align="left">&nbsp;</p>
<p align="left">Тим часом отаман, якому Книга пророкувала зраду, нічого такого не думав. Бо сидів він у святковому вбранні на чолі столу, на почесному місці нареченого. Це був молодий чоловік, ледь старший за двадцять років, високий і плечистий. Густий чуб, стрижений рівно &laquo;під горщик&raquo;, здавався золотим, як новий червонець. Гарні карі очі дивилися на людей з повагою і без злості за їхні недоліки. А усмішка на обличчі, якщо й з&rsquo;являлася нечасто, то вже при нагоді сяяла, мов весняне сонце.</p>
<p align="left">&nbsp;</p>
<p align="left">Грали музики, дзвеніли бубни, хтось заспівав:</p>
<p align="left">&nbsp;</p>
<p align="left"><em>Ой на горі та й женці жнуть!</em></p>
<p align="left"><em>А попід горою, яром-долиною козаки йдуть!</em></p>
<p align="left">&nbsp;</p>
<p align="left">Та всі присутні грянули:</p>
<p align="left">&ndash; Гей!</p>
<p align="left">&nbsp;</p>
<p align="left">Тільки наречений &ndash; а звався він на Січі Рудим Шулікою &ndash; промовчав та й зовсім зажурився. А все це через те, що Гетьман наказав йому одружитися, ще й наречену зісватав, з доброго козацького роду, розумну і багату. Та не так сталося, як гадалося: Шуліка цього не хоче, а хоче бути вільним козаком!</p>
<p align="left">&nbsp;</p>
<p align="left">&ndash; Гірко! Гірко! &ndash; голосно вигукували гості.</p>
<p align="left">&nbsp;</p>
<p align="left">&ndash; Отамане!</p>
<p align="left">&nbsp;</p>
<p align="left">Звідки пролунав той грізний голос, ніхто й не второпав, але Шуліка схопився з місця і, у бурному потоці жартів, порад та побажань, вибіг із подвір&rsquo;я й вискочив на вулицю.</p>
<p align="left">Там його зустріла тиха серпнева ніч і небо, всіяне яскравими зорями.</p>
<p align="left">&nbsp;</p>
<p align="left">&ndash; Хто мене кликав?</p>
<p align="left">&nbsp;</p>
<p align="left">Немов у відповідь на його питання, тонкий молодий місяць на небі підморгнув та перевернувся на посмішку. Шуліка потер очі &ndash; і коли забрав руку, дорогою здалеку вже наближався вершник. Він прокотився темним селом і загальмував поруч.</p>
<p align="left">&nbsp;</p>
<p align="left">&ndash; Отамане! Термінові новини!</p>
<p align="left">&nbsp;</p>
<p align="left">Шуліка моргнув. Його обличчя виказало здивування &ndash; він пам&rsquo;ятав усіх козаків свого загону, але цього бачив уперше.</p>
<p align="left">&nbsp;</p>
<p align="left">&ndash; Новини? Які новини?</p>
<p align="left">&nbsp;</p>
<p align="left">Прибулий витяг з-за пазухи зім&rsquo;ятого листа. Отаман зламав печатку і підніс аркуш до очей, щоб розібрати текст у темряві:</p>
<p align="left">&laquo;Повертайся негайно!&raquo;</p>
<p align="left">&nbsp;</p>
<p align="left">Обличчя Шуліки осяяла широка усмішка, а на щоках заграли ямочки. Він і не сподівався, що все вирішиться так просто! Не озираючись на хату, де гості все ще чекали на його повернення, скочив у сідло. І тільки вітер за ним свиснув.</p>
<p align="left">&nbsp;</p>
<p>***</p>
<p>Наступного ранку Гетьман іще не встиг розплющити очі, а вже сів на похідному ліжку, чухаючи голену потилицю. Його розбудив гучний стук, за ним &ndash; чийсь зойк і глухий грохіт. Він потягнувся за люлькою, але кресало кудись поділося. І тут у кімнату влетів молодий отаман.</p>
<p>&nbsp;</p>
<p>Правду кажучи, той отаман не був найрозумнішим тузом у колоді, зате вірністю й дисципліною перевершував багатьох. Саме тому Гетьман відрядив його до іншого міста і ніяк не чекав побачити вже зранку на Січі.</p>
<p>&nbsp;</p>
<p>&ndash; Батьку Гетьмане! &ndash; Шуліка ввалився у двері, радісно промарширував до середини кімнати й вигукнув: &ndash; Я всю ніч їхав, коня не шкодував! Та ось я вже тут! Що треба робити? Я готовий!</p>
<p>&nbsp;</p>
<p>&ndash; Що, війна? &ndash; Гетьман примружив очі.</p>
<p>&nbsp;</p>
<p>Він був уже немолодий, чуб його посивів, а біля очей залягли зморшки. Побачивши Шуліку, обличчя його спотворила лють, а глибокі чорні очі стали моторошними.</p>
<p>&nbsp;</p>
<p>&ndash; Ану відповідай, війна?</p>
<p>&nbsp;</p>
<p>&ndash; Звечора наче не було...</p>
<p>&nbsp;</p>
<p>&ndash; Всю ніч їхав, кажеш? &ndash; прошипів Гетьман. &ndash; І все тихо?</p>
<p>&nbsp;</p>
<p>Шуліка кивнув, але усмішка зникла з його обличчя. Хоч розумом він не вирізнявся, та добре знав цей тон.</p>
<p>&nbsp;</p>
<p>&ndash; Так, батьку, тихо. Я поїхав, бо листа отримав...</p>
<p>&nbsp;</p>
<p>&ndash; Ти чого явився?! Я ж тобі наказав де бути? Моїм наказом знехтував?</p>
<p>&nbsp;</p>
<p>Гетьман розмахнувся й ударив Шуліку в обличчя. Хоч той був вищий і ширший у плечах, не спробував ні ухилитися, ні захиститися &ndash; і впав. Та Гетьман не зупинився. Згріб юнака за грудки й знову вдарив.</p>
<p>&nbsp;</p>
<p>&ndash; З весілля втік? Зганьбив мене? Та я тебе, виродку, на місці приб&rsquo;ю!</p>
<p>&nbsp;</p>
<p>У чистих карих очах Шуліки з&rsquo;явився страх &ndash; не через удари, а через те, що він підвів свого Гетьмана. Десь у душі він і сам відчував, що тікати з весілля було нерозумно. Але ж у листі було: &laquo;негайно!&raquo;</p>
<p>&nbsp;</p>
<p>&ndash; Батьку Гетьмане, та ж у листі... Ви ж самі наказали... І печатка була...</p>
<p>&nbsp;</p>
<p>&ndash; Ти ще й брешеш, сучий сину?!</p>
<p>&nbsp;</p>
<p>У люті Гетьман замахнувся знову &ndash; та замість отамана гупнув кулаком по столу. Його вдача була відома всім, а брехні він не терпів. Знав що юнак не хотів одружуватися, але не вірив, що посміє йти проти волі Гетьмана.</p>
<p>&nbsp;</p>
<p>&ndash; Ану, покажи листа!</p>
<p>&nbsp;</p>
<p>Шуліка стривожено заліз у кишені. Пам&rsquo;ятав, як ховав листа за пазуху &ndash; але тепер його не було.</p>
<p>&nbsp;</p>
<p>&ndash; Може, випав десь... Не гнівайтесь, батьку...</p>
<p>&nbsp;</p>
<p>Він впав навколішки, та почав бити поклони. Але Гетьмана це не зупинило.</p>
<p>&nbsp;</p>
<p>Він добре знав Шуліку &ndash; знав змалку. Той завжди був слухняний і вірний. А тепер ганьба. Кинув наречену, зневажив слово Гетьмана, і ще й, схоже, бреше.</p>
<p>&nbsp;</p>
<p>&ndash; Геть звідси! &ndash; закричав він. &ndash; Забирайся! І з Січі забирайся, ти більше не козак!</p>
<p>&nbsp;</p>
<p>&ndash; Убийте, батьку, не піду від вас!</p>
<p>&nbsp;</p>
<p>Від цього відчайдушного крику Гетьман остаточно протверезів. Подивився довкола, знайшов люльку. Набив її тютюном, запалив і, трохи заспокоївшись, мовив:</p>
<p>&nbsp;</p>
<p>&ndash; Щоб у головний курінь і на очі мені не траплявся, поки не зрозумієш, що ти накоїв і як те виправити.</p>
<p>&nbsp;</p>
<p>Цей наказ був кращим, ніж вигнання. Шуліка не став чекати, поки Гетьман передумає &ndash; і вискочив у двір.</p>
<p>&nbsp;</p>
<p>***</p>
<p>&nbsp;</p>
<p align="left">Сонце повільно вставало над великою Січчю Запорізькою. Золоті ранкові промені вже торкнулися і фортечного валу, і грубо складених куренів-казарм, і самих козаків, які вже зранку заходились у справах.</p>
<p>&nbsp;</p>
<p>Шуліка йшов вузькою вуличкою, бурчав собі під носа й щось перекидав ногою.</p>
<p>&nbsp;</p>
<p>&ndash; От знайду, хто з мене кепкує, голову відірву.</p>
<p>&nbsp;</p>
<p>Він зупинився біля покосилої хати, що здавалася порожньою. Та раптом зсередини пролунав тонкий голос, сповнений жаху:</p>
<p>&nbsp;</p>
<p>&ndash; Будь ласка... не треба... як боляче...</p>
<p>&nbsp;</p>
<p>Голос змусив усе всередині Шуліки застигнути. В одну мить він штовхнув двері і провалився в напівтемряву.</p>
<p>&nbsp;</p>
<p>У глибині, біля палаючого жару, металися тіні &ndash; вогонь не давав світла, лише спотворював усе навколо. Серед плям рухався чоловік у темному вбранні, безликий, мов витятий з нічного кошмару.</p>
<p>&nbsp;</p>
<p>&ndash; Ти що це робиш?! &ndash; вирвалося у Шуліки.</p>
<p>&nbsp;</p>
<p>Ксьондз Недзвецький, у католицькому вбранні, обернувся на шум і прикрив собою постать, прикуту до стіни.</p>
<p>&nbsp;</p>
<p>Ксьондза Шуліка добре знав. Той був посланцем Річі Посполитої та парафіяльним настоятелем на Січі. Останнім часом у костелі парафіян поменшало, тож ксьондз мав вільний час для свого іншого захоплення &ndash; катування полонених турків. Хоча деякі козаки дивилися на це крізь пальці, сам Шуліка не схвалював. Тим більше, що прикутий до стіни бранець турком не був, бо кричав зрозумілою мовою.</p>
<p>&nbsp;</p>
<p>&ndash; О, сам Рудий отаман, &ndash; ксьондз посміхнувся. &ndash; Нє сподівався зобачить тебе так швидко по шлюбі. Як ся має твоя нова жона?</p>
<p>&nbsp;</p>
<p>Шуліка почервонів і показав кулак.</p>
<p>&nbsp;</p>
<p>&ndash; Відійди, і не молоти язиком. Хто це в тебе?</p>
<p>&nbsp;</p>
<p>Недзвецький відступив. Бранець, блідий як смерть, підвів голову. Його очі світилися в темряві, немов не відбивали світло, а випромінювали щось зсередини. Погляд &ndash; не людський. Або занадто людський.</p>
<p>&nbsp;</p>
<p>&ndash; То єст діабел. Потомство пєкєльного огня, &ndash; повідомив Недзвецький з гордістю. &ndash; Власним умислом залапал єго!</p>
<p>&nbsp;</p>
<p>&ndash; Ударився, чи перебрав? &ndash; глянув на нього козак.</p>
<p>&nbsp;</p>
<p>&ndash; Зобачиш, &ndash; ксьондз смикнув ланцюг.</p>
<p>&nbsp;</p>
<p>Почувся скрегіт, і механізм потягнув руки бранця в сторони. Його кінцівки видовжувалися &ndash; ніби кістки втрачали форму, ніби плоть була воском. Бранець не кричав, лише тихо стогнав, а тіні на стінах крутилися, як у скаженому танці.</p>
<p>&nbsp;</p>
<p>&ndash; Бачиш цо то є?</p>
<p>&nbsp;</p>
<p>Та Шуліка дивився не на руки, а на очі. Бранець дивився на нього &ndash; з болем, з проханням.</p>
<p>&nbsp;</p>
<p>&ndash; Зупини... &ndash; прохрипів він. &ndash; Будь ласка...</p>
<p>&nbsp;</p>
<p>Шуліка вихопився вперед і схопив ксьондза за комір.</p>
<p>&nbsp;</p>
<p>&ndash; Припини. Негайно.</p>
<p>&nbsp;</p>
<p>Ксьондз посміхнувся. Його обличчя, майже гарне, з цією посмішкою ставало гидким.</p>
<p>&nbsp;</p>
<p>&ndash; Естеш глупцем, Рудий отамане. Умжеш глупце. Бо не всьо, що говоре "поможи", єст добрє.</p>
<p>&nbsp;</p>
<p>Отаман знову показав кулак. Ксьондз, криво посміхаючись, приспустив ланцюги. Бранець упав на підлогу.</p>
<p>&nbsp;</p>
<p>&ndash; Панотець втомився. Ти підеш зі мною. Знімай залізо.</p>
<p>&nbsp;</p>
<p>&ndash; Випустиш діабола на люді?</p>
<p>&nbsp;</p>
<p>Бранець намагався підвестися:</p>
<p>&nbsp;</p>
<p>&ndash; Я не схожий на панотця, та це не значить... що я чорт...</p>
<p>&nbsp;</p>
<p>&ndash; Ану, перехрестись, &ndash; кинув Шуліка.</p>
<p>&nbsp;</p>
<p>Той гримнув ланцюгами але підняти руки не міг.</p>
<p>&nbsp;</p>
<p>&ndash; Знімай. Я заберу його. Там і побачимо, хто він такий.</p>
<p>&nbsp;</p>
<p>Недзвецький витяг ключа з-під сутани:</p>
<p>&nbsp;</p>
<p>&ndash; Вшистко єдно. Як набридне &ndash; назад принось. А мені час до парафії...</p>
<p>&nbsp;</p>
<p>***</p>
<p align="left">Шуліка витяг пораненого бранця з хати й допоміг дійти до старої криниці неподалік. Ледве уявляв, навіщо вплутався у чужі справи, коли своїх проблем було більш ніж достатньо. Але сонце так лагідно світило в небі, а вітерець був таким теплим, що важкі думки не брали отамана.</p>
<p align="left">Бранець повільно переставляв ноги і дивився застиглим поглядом кудись уперед. Біля криниці він присів на колоду, безсило склавши руки на колінах. Коли Шуліка набрав води у баддю, обережно полив простягнуті до себе руки бранця, що на сонячному світлі виявилися цілком звичайними. А той відкинув волосся &ndash; напевно, до побиття було його обличчя приємним, навіть красивим.</p>
<p align="left">&ndash; Болить? &ndash; запитав Шуліка зі співчуттям.<br />&ndash; Вже ні.</p>
<p align="left">Бранець нахилив голову до води, випив трохи, допомагаючи собі долонею &ndash; і його бліді губи порозовішали.</p>
<p align="left">&ndash; Не спитаєш, як мене звуть і звідки я?<br />&ndash; Запитаю, чи не тримаєш зла проти роду козацького. А ім&rsquo;я, якщо скажеш... запам&rsquo;ятаю.</p>
<p align="left">Нарешті бранець допив воду і, спершися на руку Шуліки, підвівся. На диво, зрістом він не поступався самому Рудому отаману. І це було незвично &ndash; навіть серед інших воїнів на Січі Шуліка височів, наче вежа.</p>
<p align="left">&ndash; Називай мене Матіас. І зла твоїм людям я не принесу. Навпаки, &ndash; він ледве помітно посміхнувся, &ndash; нагороджу за твоє добре серце.</p>
<p align="left">Шуліка дивився на нього з недовірою.</p>
<p align="left">&ndash; А ну, побожись, що слова твої правдиві.</p>
<p align="left">Матіас дуже серйозно перехрестився.</p>
<p align="left">Мабуть, не чорт, подумав отаман. Але ж із казок він знав: несподіване багатство дається бідним, а за жадібність можна отримати лише покарання. Тож махнув руками:</p>
<p align="left">&ndash; Ні, мені нічого не треба! Живу я добре, краще не буває!</p>
<p align="left">&ndash; Ця нагорода така, що не кожен її вартий. Чув про Антрацитову шаблю?</p>
<p align="left">&ndash; Ніколи. Та й&hellip; кам'яною шаблею багато ворогів не нарубаєш, га?</p>
<p align="left">&ndash; Вона не для того створена. Це великий скарб, давно захований від людських очей. Той, хто володіє Антрацитовою шаблею, отримує небачену силу.</p>
<p align="left">Шуліка почухав потилицю. Небачені сили? Йому й своєї достатньо... Та Матіас продовжував вихваляти шаблю.</p>
<p align="left">&ndash; Добути її важко, але я знаю, де схована Антрацитова шабля. Отримати її може лише справжній козак, сильний і з добрим серцем. Я прийшов на Січ у військо записатися, щоб козаком стати.</p>
<p align="left">&laquo;А почав з того, що панотець тебе побив&raquo;, &ndash; подумав отаман.</p>
<p align="left">Матіас ніби почув думку і кивнув:</p>
<p align="left">&ndash; Так, багато води утече, перш ніж я стану справжнім козаком. А поки хтось інший здобуде шаблю і забере собі, бо не я один про неї знаю. Тож я згоден піти з тобою. Хай вже Антрацитова шабля дістанеться тобі, а з нею &ndash; сила небачена. Хіба ти не козак? І сила є, і добре серце. Чи не думав довести іншим, що твоє слово варте поваги?</p>
<p align="left">&ndash; А може, хтось образив тебе недовірою? &ndash; додав він вкрадливо.</p>
<p align="left">Перед очима Шуліки постали події цього ранку, і він ніби почув слова Гетьмана: &laquo;&hellip;поки не зрозумієш, що ти накоїв і як те виправити!&raquo;</p>
<p align="left">Він потер власну ниючу шелепу та помацав око, де вже наливався синець &ndash; от тобі й відповідь, козаче.</p>
<p align="left">&ndash; І правда! Знайду шаблю і подарую Гетьману, от він мені й пробачить! &ndash; широко посміхнувся Шуліка, і його очі засяяли. &ndash; Де вона? Веди!</p>
<p>&nbsp;</p>
