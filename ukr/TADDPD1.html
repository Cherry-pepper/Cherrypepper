<p>У день весілля Лу Чжао на церемонію прийшла велика кількість імперської знаті.</p>
<p>&nbsp;</p>
<p>Тема шлюбу генерал-майора виявилася дуже популярною в розділі розваг на форумах імперії. Омеги скаржилися, що навіть така сильна людина, як генерал-майор Лу Чжао, не могла не піддатися своїй статі та була змушена одружитися з альфою без кохання. Тим часом альфи робили дещо кислу міну, кажучи, що незалежно від того, наскільки високо він піднімається у статусі, Лу Чжао зрештою все одно залишається омегою, і шлюб з альфою був його кінцевим пунктом призначення.</p>
<p>&nbsp;</p>
<p>Така свавільна поведінка альф, звичайно, викликала обурення серед омег, і обидві сторони нещадно сперечалися на форумах. Порівняно з цими двома групами, деякі бети більше цікавилися &laquo;щасливим&raquo; альфою, який збирався одружитися з генерал-майором, розмірковуючи, на скільки рівнів він зможе піднятися, використовуючи свій зв'язок з Лу Чжао.</p>
<p>&nbsp;</p>
<p>Подробиці цього шлюбу приховувалися, а сам Лу Чжао не відповідав, і навіть особа &laquo;щасливого&raquo; альфи залишалася невідомою. Це зробило тему здогадок у розділі розваг ще популярнішою, оскільки користувачі мережі почали розмірковувати про молодих альф зі знатних родин. Однак жоден з висновків не задовольнив усіх.</p>
<p>&nbsp;</p>
<p>Лише півмісяця тому імперський форум офіційно оголосив дату весілля Лу Чжао.</p>
<p>&nbsp;</p>
<p>У вітальному пості було згадано два імені: одне Лу Чжао, а ось інше ім'я всіх шокувало.</p>
<p>&nbsp;</p>
<p>Ніхто не очікував, що генерал-майор Лу Чжао, відомий &laquo;Орел Імперії&raquo;, зрештою &laquo;приземлиться у дворі&raquo; родини Бай, ставши офіційним омегою Бай Лі. А це ж той самий плейбой родини Бай, який рано пішов у відставку.</p>
<p>&nbsp;</p>
<p>Це було схоже на прекрасну квітку, силоміць посаджену у бетон.</p>
<p>&nbsp;</p>
<p>Згідно онлайн експертам Бай Лі не лише бракувало естетичної привабливості &ndash; йому навіть бракувало користі перегною, який би забезпечив квітці поживні речовини.</p>
<p>&nbsp;</p>
<p>За одну ніч форуми розкопали інформацію про минуле Бай Лі. На час його покоління родина Бай вже занепадала, і крім нього нікого не залишилося. Сам Бай Лі також був поранений у битві роками раніше, ледь не втративши ліву ногу, через що він більше не міг керувати бойовим роботом в бою. Відтоді родина Бай втратила своє становище у збройних силах.</p>
<p>&nbsp;</p>
<p>Цей плейбой колись спілкувався з багатьма, і чутки пов'язували його з кількома омегами. Казали, що коли імперія запропонувала йому вийти з Першого легіону, він майже одразу погодився без вагань. Тієї ж ночі він зібрав свої особисті речі з Першого легіону, поїхав на своєму яскравому ховеркарі та попрямував до приватної резиденції якоїсь омеги.</p>
<p>&nbsp;</p>
<p>Так минуле Бай Лі було повністю викрито онлайн, і це викликало гнів омег. Як омега, генерал-майор Лу Чжао досяг своєї позиції завдяки силі, яка перебільшувала силу альфи, ставши мрією незліченних омег.</p>
<p>&nbsp;</p>
<p>Одруження з таким альфою означало, що Лу Чжао не матиме підтримки з боку родини чоловіка. А сам Бай Лі, через проблеми зі здоров'ям, був приречений триматися подалі від передової, не кажучи вже про будь-які військові досягнення. Дворянський титул Бай був лише номінальний, оскільки родина давно занепала.</p>
<p>&nbsp;</p>
<p>Як генерал-майор Лу Чжао міг одружитися з таким альфою?!</p>
<p>&nbsp;</p>
<p>Незліченні омеги плакали від обурення, і навіть більшості альф було важко змиритися з тим, що хтось гірший за них може одружитися з Лу Чжао. Вони або обурювалися, або були охоплені заздрістю, засипаючи офіціальний блог Бай Лі коментарями, вимагаючи, щоб він добровільно &laquo;пішов у відставку&raquo;.</p>
<p>&nbsp;</p>
<p>Форум також вирував, а ім'я &laquo;Лу Чжао&raquo; сяяло, мов прапор, що уособлює честь і пристрасть. Цей генерал-майор не мав високого походження, на яке можна було б покластися; він отримав свою славу на полі бою виключно завдяки власним здібностям, даючи надію багатьом бетам та омегам, які бажали вийти з-під тіні альф.</p>
<p>&nbsp;</p>
<p>Що ж до Бай Лі, то в його послужному списку було кілька досягнень, але всі вони втратили вагу після поранення. Порівняно з блискучими військовими перемогами Лу Чжао, досягнення Бай Лі здавалися простими, і більшість людей більше турбували плітки та скандали. Правду кажучи, Бай Лі мало що міг запропонувати, окрім свого тіла.</p>
<p>&nbsp;</p>
<p>Бай Лі повністю усвідомлював це.</p>
<p>&nbsp;</p>
<p>Він сидів на дивані в вітальні, неквапливо поклавши довгі ноги на журнальний столик, переглядаючи форуми на своєму персональному терміналі та голосно сміяючись з обговорення шлюбу між ним та Лу Чжао.</p>
<p>&nbsp;</p>
<p>Хоча приземлення квітки на бетон справді могло бути трагедією, для бетону це була досить вдала подія.</p>
<p>&nbsp;</p>
<p>Бай Лі так голосно засміявся, що аж живіт заболів. А потім подумав, що все може бути ще веселіше.</p>
<p>&nbsp;</p>
<p>Він відкрито опублікував селфі на форумі, використовуючи свій обліковий запис, додавши підпис: &laquo;Я, мабуть, найгарніший шматок бетону&raquo;.</p>
<p>&nbsp;</p>
<p>Він натиснув кнопку &laquo;відправити&raquo;.</p>
<p>&nbsp;</p>
<p>Через кілька секунд його персональний термінал почав сигналізувати про нові сповіщення, немов навіжений.</p>
<p>&nbsp;</p>
<p>Пост Бай Лі викликав шквал образ.</p>
<p>&nbsp;</p>
<p>Він, насолоджуючись метушнею, ще голосніше засміявся і ляснув себе по стегну.</p>
<p>&nbsp;</p>
<p>У двері постукали двічі. Лу Чжао відчинив двері, і перше що він побачив, був Бай Лі, який схопився за живіт, мало не впав з дивану, і сміється, ніби збожеволів.</p>
<p>&nbsp;</p>
<p>Коли Бай Лі побачив нового відвідувача, він витер сльози та вигукнув: &laquo;О, квітко, ти тут!&raquo;</p>
<p>&nbsp;</p>
<p>Лу Чжао не зрозумів, що коїться, але вирішив не запитувати. Його погляд пробіг по Бай Лі, і він байдуже сказав: &laquo;Не зіпсуй зачіску&raquo;.</p>
<p>&nbsp;</p>
<p>Чоловік на дивані не перестав посміхатися, але принаймні він більше не сміявся, ніби втратив розум. Він встав, поправив свій чорний костюм і кокетливо подивився на Лу Чжао.</p>
<p>&mdash; Квітко, як думаєш, я вродливий?</p>
<p>&nbsp;</p>
<p>Лу Чжао, здавалося, не помітив глузування в тоні Бай Лі. Він серйозно подивився на нього, підійшов і розгладив складку на рукаві Бай Лі.</p>
<p>&mdash; Маршал хоче нас бачити.</p>
<p>&nbsp;</p>
<p>&mdash; Нас? &mdash; Бай Лі глянув у дзеркало на стіні, перевіряючи, чи його зачіска все ще акуратна. &mdash; Він мене теж хоче бачити?</p>
<p>&nbsp;</p>
<p>Лу Чжао відповів:</p>
<p>&mdash; Хоче привітати.</p>
<p>&nbsp;</p>
<p>Бай Лі на мить задумався, зрозумівши, що маршал хоче привітати їх обох з весіллям. Він знизав плечима:</p>
<p>&mdash; Добре, ходімо.</p>
<p>&nbsp;</p>
<p>З цими словами він попрямував до дверей.</p>
<p>&nbsp;</p>
<p>Лу Чжао не рухався.</p>
<p>&nbsp;</p>
<p>Бай Лі озирнувся і зустрівся зі спокійним поглядом Лу Чжао. Зрозумівши що сталося, він одразу простягнув руку.</p>
<p>&mdash; Я забув, я забув. Нам потрібно виглядати скоординовано. Е-е, хочеш потримати мене під руку?</p>
<p>&nbsp;</p>
<p>Лу Чжао все ще не рухався. Через кілька секунд він запитав:</p>
<p>&mdash; Що ти мав на увазі під словом &laquo;квітка&raquo;?</p>
<p>&nbsp;</p>
<p>&mdash; Га? &mdash; Бай Лі на мить розгубився, а потім не зміг стримати сміху. &mdash; Всі кажуть, що з тобою в парі ми як квітка та бетон.</p>
<p>&nbsp;</p>
<p>Лу Чжао, здається, не вразила відповідь. Він відмахнувся від руки Бай Лі, відчинив двері вітальні та сказав: &mdash; Припини слухати таку нісенітницю.</p>
<p>&nbsp;</p>
<p>&mdash; Так, сер, &mdash; відповів Бай Лі, посміхаючись. &mdash; Генерал-майор Лу Чжао.</p>
<p>&nbsp;</p>
<p>Бай Лі мав високу, струнку фігуру, та природно гарну зовнішність. Його посмішка мала легкий відтінок невимушеності, хоча гарні риси обличчя дещо пом&rsquo;якшували його непокірну чарівність.</p>
<p>&nbsp;</p>
<p>Лу Чжао, що стояв поруч із ним, був майже такого ж зросту, і, судячи лише з його статури, неможливо було б здогадатися, що він омега. Його постава була прямою, риси обличчя різкими, а роки служби у війську притупили будь-яку природну м&rsquo;якість омеги, надавши йому вигляд лютої рішучості.</p>
<p>&nbsp;</p>
<p>&mdash; Генерал-майор Лу Чжао, пане Бай Лі, &mdash; ад&rsquo;ютант Лу Чжао, Хо Цунь стояв надворі, притулившись до стіни. Коли він побачив, як вони виходять, він випростався і сказав: &mdash; Маршал у головній залі.</p>
<p>&nbsp;</p>
<p>Лу Чжао злегка кивнув і пішов у напрямку головної зали.</p>
<p>&nbsp;</p>
<p>Через кілька кроків він зупинився і зачекав, поки Бай Лі наздожене його, перш ніж спитати:</p>
<p>&mdash; Мені потрібно тримати тебе під руку?</p>
<p>&nbsp;</p>
<p>Бай Лі був приголомшений.</p>
<p>&mdash; Чому ти питаєш?</p>
<p>&nbsp;</p>
<p>Лу Чжао відповів:</p>
<p>&mdash;Я не знаю, чи інші омеги тримають альфу під руку на весіллі. Це мій перший шлюб.</p>
<p>&nbsp;</p>
<p>Бай Лі показав на своє обличчя.</p>
<p>&mdash; А я хіба схожий на хлопця, який одружувався багато разів?</p>
<p>&nbsp;</p>
<p>Лу Чжао подивився на його обличчя й об&rsquo;єктивно сказав:</p>
<p>&mdash; Ти виглядаєш так, ніби знаєш, чи потрібно триматися під руку.</p>
<p>&nbsp;</p>
<p>Бай Лі: &laquo;&hellip;У тебе просто така манера спілкуватися&raquo;.</p>
<p>&nbsp;</p>
<p>Вони сповільнили крок, все ще обговорюючи питання про руки, та змушуючи Хо Цуня йти в ногу з їхнім повільним просуванням, прислухаючись до цієї розмови.</p>
<p>&nbsp;</p>
<p>Лу Чжао запитав:</p>
<p>&mdash; Хіба ти раніше не був на весіллях?</p>
<p>&nbsp;</p>
<p>Бай Лі мить подумав.</p>
<p>&mdash; Так, але я не звертаю уваги на омег, які одружуються. Мене цікавлять лише ті, хто до мене залицяється.</p>
<p>&nbsp;</p>
<p>Лу Чжао запитав:</p>
<p>&mdash; Чи достатньо однієї руки, щоб триматися?</p>
<p>&nbsp;</p>
<p>Бай Лі відповів:</p>
<p>&mdash; Тобі справді цікаво? Попереджу, у мене не лише дві руки, а й дві ноги. Ти думаєш, цього достатньо?</p>
<p>&nbsp;</p>
<p>Хо Цунь , який йшов за ними, більше не міг стримуватися і сказав:</p>
<p>&mdash; Пане Бай Лі, генерал-майор Лу Чжао б'є досить сильно. Просто щоб ви знали: не плачте, якщо отримаєте травму.</p>
<p>&nbsp;</p>
<p>Лу Чжао насправді не розсердився; його не дуже хвилювали минулі проблеми Бай Лі в особистому житті, і він просто тримався головної теми:</p>
<p>&mdash; Повернімося до справи.</p>
<p>&nbsp;</p>
<p>&mdash; Хто кого тримає під руку вважається справою? &mdash; засміявся Бай Лі, вважаючи Лу Чжао досить кумедним. Не таким холодним і суворим, як він чув раніше. &mdash; Добре, тоді хочеш повести мене під руку?</p>
<p>&nbsp;</p>
<p>Лу Чжао зупинився:</p>
<p>&mdash; Ти мене питаєш?</p>
<p>&nbsp;</p>
<p>&mdash; Так, а кого ж іще? &mdash; сказав Бай Лі. &mdash; Якщо хочеш, давай. Якщо ні, то не треба. Або бери мою, це ж просто рука, не треба ставитися до цього як до великої справи.</p>
<p>&nbsp;</p>
<p>Лу Чжао мовчав кілька секунд.</p>
<p>&mdash; Я щойно чув, що омегам краще поводитися трохи слухняніше.</p>
<p>&nbsp;</p>
<p>Бай Лі глянув на нього:</p>
<p>&mdash; Ну, і ти хочеш спробувати?</p>
<p>&nbsp;</p>
<p>Лу Чжао похитав головою.</p>
<p>&mdash; Ні.</p>
<p>&nbsp;</p>
<p>Бай Лі відповів:</p>
<p>&mdash; Ну, тоді не переймайся.</p>
<p>&nbsp;</p>
<p>Хо Цунь , що йшов позаду них, подивився на Лу Чжао та Бай Лі. Двоє новоспечених чоловіків були досить розслаблені, раціонально обговорюючи таке дрібне питання. Окрім того, що вони не виглядали як пара, між ними не було жодних проблем. Проте тепер вони були юридично пов'язані як партнери.</p>
<p>Хо Цунь вважав це досить цікавим; він справді не очікував, що шлюбним партнером Лу Чжао буде хтось саме такий.</p>
<p>&nbsp;</p>
<p>Поки він розмірковував, Бай Лі сказав:</p>
<p>&mdash; Як щодо цього? Щоб здавалося, що ми близькі, ми могли б обійнятися за плечі.</p>
<p>&nbsp;</p>
<p>Потім він одразу ж обійняв Лу Чжао за плече і вигукнув:</p>
<p>&mdash; Друзяко!</p>
<p>&nbsp;</p>
<p>Лу Чжао скрутив його зап'ястя, мало не зламавши.</p>
<p>&nbsp;</p>
<p>Бай Лі здригнувся від болю:</p>
<p>&mdash; Добре, добре, зупинись! Я здаюся!</p>
<p>&nbsp;</p>
<p>Лу Чжао тримав ще кілька секунд, перш ніж відпустити та спокійно сказати Бай Лі:</p>
<p>&mdash; Вибач, я не міг стриматися.</p>
<p>&nbsp;</p>
<p>Не міг стриматися щоб не вдарити його?</p>
<p>&nbsp;</p>
<p>Бай Лі зробив трохи ображеним вигляд.</p>
<p>&mdash; Я просто намагався створити дружню атмосферу.</p>
<p>&nbsp;</p>
<p>Лу Чжао навіть не потрудився відповісти.</p>
<p>&nbsp;</p>
<p>Хо Цунь , який йшов позаду них, зніяковів та опустив голову, вдаючи, що нічого не бачить.</p>
<p>&nbsp;</p>
<p>Вони продовжили шлях до головної зали, яка була заповнена знатними людьми, що прийшли привітати їх. Церемонія обміну обручками та інші ритуали давно закінчилися, і тепер настав час поспілкуватися. Весілля Бай Лі та Лу Чжао, по суті, стало світським зібранням для знаті та військових.</p>
<p>&nbsp;</p>
<p>Маршал, оточений главами різних знатних родин, стояв на почесному місці. Побачивши Лу Чжао та Бай Лі, він посміхнувся і сказав: &mdash; Бачите, я ж казав, що ви двоє чудово підходите один одному.</p>
<p>&nbsp;</p>
<p>Бай Лі та Лу Чжао йшли пліч-о-пліч, і яскраве світло зали чітко підкреслювало їхні риси.</p>
<p>&nbsp;</p>
<p>З часу церемонії це був їхній перший спільний вихід. Генерал-майор Лу Чжао рідко з'являвся на публіці через роботу, тому люди поза військовою службою рідко бачили його. У нього не було м'яких рис обличчя, якими зазвичай захоплювалася публіка по всій Імперії; тіло під його білим костюмом не було маленьким чи витонченим, а риси обличчя та поведінка випромінювали силу та стійкість, подібні до альфи.</p>
<p>&nbsp;</p>
<p>Поки він повільно йшов залою, дворяни та офіцери, присутні на церемонії, мимоволі згадали неприємні дискусії на форумах. Ніхто не міг уявити, який вираз обличчя мав би цей генерал-майор, якби підкорився іншому.</p>
<p>&nbsp;</p>
<p>Ця тема сколихнула кров незліченних альф, у їхніх жилах вирувало бажання завойовувати, але вони мусили схилитися перед незаплямованими військовими досягненнями Лу Чжао. Сьогодні орел Імперії нарешті мав законного партнера.</p>
<p>&nbsp;</p>
<p>&mdash; &nbsp;Бай Лі, скільки років минуло відтоді, як ми востаннє зустрічалися? &mdash; Маршал, вже немолодий, ще говорив бадьоро та енергічно. Він підійшов до чоловіка, який йшов поруч із Лу Чжао. &mdash; Ти, хлопче, все ще такий&hellip; хм&hellip; вражаючий.</p>
<p>&nbsp;</p>
<p>Не буде перебільшенням сказати, що опис маршала був і так досить стриманим.</p>
<p>&nbsp;</p>
<p>У Бай Лі було обличчя, яке привертало увагу.</p>
<p>&nbsp;</p>
<p>Казали, що родина Бай завжди була благословенна гарною зовнішністю, але коли родина занепала, ці красні поступово стали називати &laquo;благородними вазами&raquo;, що свідчить про те, що вони мало що могли запропонувати, окрім зовнішнього вигляду.</p>
<p>&nbsp;</p>
<p>Бай Лі, безсумнівно, успадкував найкращу рису родини &ndash; надзвичайно сміливе та гарне обличчя. Його гострі брови, яскраві очі та губи, скривлені в посмішці, а також висока, мускулиста статура свідчили про роки служби в армії, позбавлені млявості, яку часто можна побачити у благородних альф. Це робило його обличчя більш агресивним. Він ходив розслаблено та впевнено, а його ліва нога, яка, як повідомлялося, була майже покалічена, не виявляла жодних ознак цього.</p>
<p>&nbsp;</p>
<p>Одна лише його зовнішність робила Бай Лі втіленням альфа-дворянства.</p>
<p>&nbsp;</p>
<p>Здавалося, він добре усвідомлював свою привабливість і ніколи не приховував своєї гордості. Всі приголомшено дивився на нього, а він вітав кожного посмішкою, кокетливо кидаючи погляд на омег, абсолютно ігноруючи гнівні застереження інших альф, поводячись зухвало та впевнено.</p>
<p>&nbsp;</p>
<p>&mdash; Хоча б трохи заспокоївся, &mdash; пробурмотів маршал, обіймаючи його.</p>
<p>&nbsp;</p>
<p>Бай Лі відповів невинно:</p>
<p>&mdash; Я просто намагаюся бути привітним.</p>
<p>&nbsp;</p>
<p>&mdash; Просто будь привітним до свого омеги. &mdash; Маршал щиро засміявся, поплескавши Бай Лі по руці. Його рука затрималася на руці Бай Лі на кілька секунд, перш ніж потиснути руку Лу Чжао.</p>
<p>&nbsp;</p>
<p>Якщо теплота маршала до Бай Лі випливала з його колишньої дружби з дідом Бай Лі, то його теплота до Лу Чжао була виключно з захоплення останнім.</p>
<p>&nbsp;</p>
<p>Його ставлення до Лу Чжао було набагато щирішим, ніж його ставлення до Бай Лі. Заохочуючи Лу Чжао добре відпочити під час його шлюбної відпустки, він ляснув себе в груди та пообіцяв, що якщо Бай Лі колись порушить правила, він першим втрутиться та провчить цього молодика.</p>
<p>&nbsp;</p>
<p>Лу Чжао відчув, як Бай Лі наблизився до нього і прошепотів на вухо: &mdash; Генерал-майоре, цей старий, мабуть, вже думає, що я не зможу контролювати нижню половину тіла і зрештою зроблю з вами щось огидне.</p>
<p>&nbsp;</p>
<p>Лу Чжао повернувся, щоб глянути на Бай Лі. Вираз обличчя у останнього був складним, з легкою посмішкою на губах, яка виглядала покірною та стриманою. Лу Чжао тихо запитав:</p>
<p>&mdash; Чому ти так кажеш?</p>
<p>&nbsp;</p>
<p>&mdash; Він щойно мало не зламав мені руку. &mdash; Бай Лі потер місце, де його поплескав маршал. &mdash; Я мало не закричав від болю.</p>
<p>&nbsp;</p>
<p>Лу Чжао згадав момент, коли рука маршала на кілька секунд зупинилася на руці Бай Лі, і це його розвеселило. Він знав про давній зв'язок між Бай Лі та маршалом, але навіть це не завадило маршалу справити &laquo;тверде&raquo; враження.</p>
<p>&nbsp;</p>
<p>Не отримавши жодної відповіді від Лу Чжао, Бай Лі скроїв ображену міну, штовхнувши Лу Чжао постраждалою рукою: &mdash; Справді, мені дуже боляче.</p>
<p>&nbsp;</p>
<p>Лу Чжао повернувся і спитав: &mdash; Справді боляче?</p>
<p>&nbsp;</p>
<p>Бай Лі кілька разів кивнув: &mdash; Справді-справді.</p>
<p>&nbsp;</p>
<p>Лу Чжао одразу підняв руку і ще раз міцно ляснув його по руці.</p>
<p>&nbsp;</p>
<p>Бай Лі: &laquo;&hellip;&raquo;</p>
<p>&nbsp;</p>
<p>Лу Чжао прошепотів:</p>
<p>&mdash; Ну що, полегшало?</p>
<p>&nbsp;</p>
<p>Перш ніж Бай Лі встиг відповісти, ад'ютант маршала поспішив до них і повідомив, що маршал має намір познайомити їх з кількома молодими дворянами, запрошуючи їх до співбесіди та напоїв.</p>
<p>&nbsp;</p>
<p>Слова, які Бай Лі збирався сказати, залишилися прихованими, коли Лу Чжао поправив пом'ятий піджак Бай Лі.</p>
<p>&nbsp;</p>
<p>Вони обмінялися поглядами, посміхнулися, і пішли пліч-о-пліч у гущу жвавої церемонії.</p>
<p>&nbsp;</p>
<p>Того дня весілля Лу Чжао та Бай Лі викликало ажіотаж на форумах Імперії, а фотографії з церемонії заполонили головні сторінки. Під яскравим, сяючим світлом вони виглядали як пара, яка багато років була разом. На фотографіях Бай Лі злегка нахилився, тихо розмовляючи з Лу Чжао. Тоді як зазвичай суворий Лу Чжао здавався трохи м'якшим, уважно слухаючи.</p>
<p>&nbsp;</p>
<p>Навіть найкритичніші онлайн експерти мусили визнати, що, принаймні в той момент, зовнішність Бай Лі робила його майже гідним генерал-майора Лу Чжао.</p>
<p>&nbsp;</p>
<p>Тепер, коли весілля було завершено, навіть незадоволені громадяни Імперії мусили зіткнутися з реальністю. Гордий орел, що височив над всіма, приземлився на подвір'ї родини Бай. Тож всім іншим залишалося лише бажати, щоб генерал-майор Лу Чжао самостійно провчив цього мерзенного &laquo;смітникового&raquo; альфу.</p>
<p>&nbsp;</p>
<p>Кілька благородних синів і дочок на церемонії поділилися фотографіями, зробленими з різних ракурсів. Серед жвавих обговорень хтось нарешті написав: &laquo;Мусимо визнати, що Бай Лі справді вродливий, як на шматок бетону&raquo;.</p>
<p>&nbsp;</p>
<p>Селфі Бай Лі знову з'явилося в трендах. З урахуванням цього сміливого, бездоганного обличчя на фотографії, користувачі мережі щедро дарували йому новий титул: &laquo;Бетон Імперії&raquo;.</p>
